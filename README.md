Litery

Mały Jaś ma bardzo długie nazwisko. Nie jest jednak jedyną taką osobą w swoim środowisku.
Okazało się bowiem, że jedna z jego koleżanek z przedszkola, Małgosia, ma nazwisko dokładnie
tej samej długości, chociaż inne. Co więcej, ich nazwiska zawierają dokładnie tyle samo liter
każdego rodzaju — tyle samo liter A, tyle samo liter B, itd.
Jaś i Małgosia bardzo się polubili i często bawią się razem. Jedną z ich ulubionych zabaw
jest zebranie dużej liczby małych karteczek, napisanie na nich kolejnych liter nazwiska Jasia,
a następnie przesuwanie karteczek tak, aby powstało z nich nazwisko Małgosi.
Ponieważ Jaś uwielbia łamigłówki, zaczął zastanawiać się, ile co najmniej zamian są-
siednich liter trzeba wykonać, żeby przekształcić jego nazwisko w nazwisko Małgosi. Nie jest
to łatwe zadanie dla kilkuletniego dziecka, dlatego Jaś poprosił Ciebie, głównego programistę
w przedszkolu, o napisanie programu, który znajdzie odpowiedź na nurtujące go pytanie.

Wejście

W pierwszym wierszu standardowego wejścia znajduje się jedna liczba całkowita n
(2 ¬ n ¬ 1 000 000 ) oznaczająca liczbę liter w nazwisku Jasia.

W drugim wierszu znajduje się n kolejnych liter nazwiska Jasia (bez odstępów).

W trzecim wierszu znajduje się n kolejnych liter nazwiska Małgosi (również bez odstępów). Oba napisy składają się jedynie
z wielkich liter alfabetu angielskiego.
W testach wartych łącznie 30% punktów zachodzi dodatkowy warunek n ¬ 1 000.

Wyjście

Twój program powinien wypisać na standardowe wyjście jedną liczbę całkowitą, oznaczającą
minimalną liczbę zamian sąsiednich liter, które przekształcają nazwisko Jasia w nazwisko
Małgosi.

Przykład

Dla danych wejściowych:
```
3
ABC
BCA
```
poprawnym wynikiem jest:
```
2
```